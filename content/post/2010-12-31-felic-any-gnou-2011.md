---
title: "Feliç Any GNoU 2011"
date: "2010-12-31"
---

Aquestes festes nadalenques m'han servit per fer una reflexió respecte al programari i l'ordinador. Suposo que és una evolució natural.

Des que en 2004 vaig començar a usar Gnu/Linux fins ara, he anat passant per reflexions del programari que uso.

Vaig començar en 1990 amb un Sinclair _ZX Spectrum,_ després a un intel 8086 amb pantalla Hercules i MS-Dos (quins record :P). Després vaig passar per Windows (des del 3.1) i a la Universitat amb OSX... I he estat un temps compaginat l'ús del BSD i Gnu/linux.

La primera distro que vaig instal·lar va ser una Mandrake i un Ubuntu 4.10 Warty Warthog. I des de llavors n'he provat moltes, amb més o menys èxits. Però la meva reflexió ve donada per la par GNU que sempre ens oblidem quan parlem de Linux.

Fa uns mesos vaig assistir a una xerrada de Richard Stallman, i va ser molt interessant. Deixant de banda la persona, i agafant les idees que és el que va compartir, em va fer reflexionar sobre l'ús del programari. Des de llavors he anat llegint cada cop més sobre Gnu i el seu moviment.

Tot això ha fet que m'apropi cada cop més a les idees del moviment [GNU](http://www.gnu.org/). Així, aquests nadals m'he comprat un netbook que funciona completament amb GNU/Linux en concret amb la distro [Trisquel](http://trisquel.info/), sense necessitar de cap kernel inflat i cada cop més privatiu. Molts diuen que un usuari final necessita un ordinador plug-and-play, no ho nego, però a quin preu?

Si fins ara havia usat un paquet privatiu, no cal usar-ne un de lliure (en especial per desconeixença). I si he de comprar un ordinador, miro les prestacions que em dóna sense valorar quina de les màquines ofertades és més "lliure".

La primera vegada que vaig provar [Gnewsense](http://www.gnewsense.org/Main/HomePage) em vaig frustar. No anava quasi res del portàtil :( després vaig desistir. Més tard he tornat amb Trisquel. Ha estat necessari buscar un portàtil que anès amb Gnu/linux de fàbrica, ja que no volia una altra llicència windows sense cap servei, i uns drivers, etc... així que em vaig comprar un netbook [POV](http://www.pointofview-online.com/showroom.php?shop_mode=product_detail&product_id=116).

Ara m'he adonat quantes coses van i no van en programari lliure! Així que he decidit anar cada cop més a usar allò que funcioni amb GNU/Linux sense cap paquet privatiu. ;)

Una de les decisions que he adoptat és aprendre emacs i deixar de banda vi(m). Ja que fins ara havia estat dubtant entre l'un o l'altre.

Ara aniré afegint posts sobre GNU/linux i Emacs.

Feliç any ngou a tots!
